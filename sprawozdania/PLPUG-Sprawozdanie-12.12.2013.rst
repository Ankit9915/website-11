Spotkanie Zarządu PLPUG (12 grudnia 2013 r.)
============================================

Data aktualizacji: 15.12.2013 r. 15:10:15

Wstęp
------

Spotkanie rozpoczęło się o 18:30.

W spotkaniu wzięli udział:

Członkowie Zarządu:

* Klaudia Prasek - `kprasek`
* Piotr Tynecki - `Katharsis`
* Piotr Skamruk - `jell`
* Przemysław Kukulski - `DimmuR`
* Filip Kłębczyk - `fk_lx`
* Konrad Hałas - `konradhalas`

Osoby doradcze:

* Kamil Gałuszka - `galuszkak`

Zaproszeni goście:

* Ola Sitarska i Przemek Lewandowski - `olaiprzemek`
* Piotr Betkier - `pbetkier_`

PyCon PL 2014
-------------

Konrad Hałas, Ola Sitarska, Przemek Lewandowski i Piotr Betkier stanowią zespół, który zgłosił się do organizacji konferencji PyCon PL 2014.

Podczas dyskusji ustalono, że ich zespół nie jest zainteresowany organizacją PyCon PL w Orlim Gnieździe - miejscem, w którym odbyła się tegoroczna edycja konferencji.

Kolejno, zaproponowali lokacje o wyższym standardzie w północnej i północno-wschodniej części Polski. Zespół nie przedstawił jednak realnego kosztorysu wynajmu tych lokacji.

W ramach dyskusji zdecydowano, iż Komitet Organizacyjny PyCon PL 2014 zachowa ewolucyjne - a nie rewolucyjne - podejście do organizacji konferencji.

Na chwilę obecną, ustalono że:

* konferencja zostanie zorganizowana w Orlim Gnieździe,
* należy uskutecznić działania marketingowe i promocyjne konferencji,
* poświęcić większe pokłady energii i zaangażowania na pozyskanie nowych sponsorów,
* budować `know-how`, czyli zasoby wiedzy przekazywane nowym Komitetom Organizacyjnym, by usprawnić organizację PyCon PL w przyszłości.

Możliwe terminy zorganizowania PyCon PL 2014 w Orlim Gnieździe:

* 16 - 19 październik 2014 r.
* 23 - 26 październik 2014 r.

Cena przyszłorocznej konferencji nie powinna uledz znaczącej zmianie względem tegorocznej edycji PyCon PL.

Kamil Gałuszka zaproponował, iż obejmie opieką nad mediami społecznościowymi PyCon PL 2014.

Filip Kłębczyk zaproponował, by wybór organizatora konferencji PyCon PL w roku 2015 odbył się w formie konkursu.

Statut/Rejestracja Stowarzyszenia w KRS
---------------------------------------

W związku z niewłaściwie przeprowadzoną rejestracją Stowarzyszenia przez Komitet Założycielski, omówione zostały możliwe rozwiązania sytuacji.

(Szczegóły dostępne są na oficjalnej liście mailingowej PLPUG w temacie "Podsumowanie prac Komitetu Założycielskiego".)

1. Rejestracja Stowarzyszenia z aktualnie złożonymi dokumentami

    Jeżeli Sąd zostanie poinformowany, iż Komitet Założycielski zgłosić Statut różny od przyjętego w ramach Uchwały o przyjęciu Statutu - KRS ma obowiązek:

    * wezwać Komitet Założycielski do wyjaśnień i wystosować względem niego odpowiedzialność prawną albo,
    * wyrejestrować (usunąć) Stowarzyszenie.

    Powyższe rozwiązanie niesie ze sobą spore ryzyko i realnie zagraża bezpieczeństwu Stowarzyszenia, zwłaszcza, że Sąd ma prawo zastosowac aparat prawa nawet po kilku latach realnej działalności Stowarzyszenia.

2. Wycofanie dokumentacji i przeprowadzenie ponownego spotkania założycielskiego w roku 2014

    Proponowana procedura postępowania przedstawiona została na liście mailingowej:

    1. Wycofać papiery z KRS - złożyć stosowny formularz.
    2. Zebrać i zarchiwizować wszelkie kopie obecnej dokumentacji.
    3. Zakończyć prace wewnętrzne nad Statutem.
    4. Zlecić audyt formalno-prawny Statutu oraz uchwał - o ile zajdzie potrzeba, zaktualizować Statut oraz uchwały.
    5. Zorganizować spotkanie członków-założycieli (przyjąć uchwały, wybrać władze).
    6. Zlecić audyt formalno-prawny protokołu oraz formularzy KRS - o ile zajdzie potrzeba, zaktualizować protokół i formularze KRS.
    7. Złożyć kompletną dokumenty do KRS.

    W trakcie spotkania zaktualizowano pkt 2. Archiwalna dokumentacja poddana zostanie zniszczeniu.

Zarząd poparł decyzję Komitetu Założycielskiego o zastosowaniu rozwiązania nr 2. W związku z powyższym, w **poniedziałek (16.12.2013)** zostanie złożony formalny wniosek o wstrzymanie rejestracji Stowarzyszenia. Na wydanie kompletnej dokumentacji Sąd ma od 5 od 7 dni. Po ich otrzymaniu, wszystkie kopie - włącznie z dokumentacją wewnętrzną - zostaną zniszczone.

Dalsze ustalenia dotyczące organizacji pracy przy Statucie i rejestracji Stowarzyszenia, zostaną upublicznione jeszcze w grudniu 2013 r.