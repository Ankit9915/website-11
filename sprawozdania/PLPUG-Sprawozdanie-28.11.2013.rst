Spotkanie Zarządu PLPUG (28 listopada 2013 r.)
==============================================

Wstęp
------

W spotkaniu wzięli udział:

Członkowie Zarządu:

* Klaudia Prasek - `kprasek`
* Piotr Tynecki - `Katharsis`
* Piotr Skamruk - `jell`
* Przemysław Kukulski - `DimmuR`
* Filip Kłębczyk - `fk_lx`
* Konrad Hałas - `konradhalas`

Osoby z głosem doradczym:

* Kamil Gałuszka - `galuszkak`
* Wojtek Matyskiewicz - `wojtas_`

**Większością głosów ustalono** (Piotr Skamruk - przeciw), iż logi z zebrania nie zostaną upublicznione. Spotkanie zostanie podsumowane w postaci niniejszego sprawozdania.

Statut/Rejestracja Stowarzyszenia w KRS
---------------------------------------

Komitet Założycielski uczestniczył w ubiegły czwartek w spotkaniu w Centrum Szpitalna - organizacja ta zrealizowała dla Stowarzyszenia kompletny audyt formalno-prawny i merytoryczny dokumentacji do KRS.

Audyt wykazal:

* błędy logiczne w Statucie,
* artykuły, które negowały treść innych artykułów,
* zapisy o działalności gospodarczej Stowarzyszenia, której Stowarzyszenie prowadzić nie zamierza,
* niedopracowane kwestie związane z głosowaniem Walnego Zebrania Członków,
* nieprecyzyjne zapisy dotyczące Kół i Grup PLPUG.

Błędy te z dużym prawdopodobieństwem skutkowałyby odrzuceniem wniosku o rejestrację Stowarzyszenia w KRS.

Komitet Założycielski jednogłośnie zdecydował o wprowadzeniu zmian w Statucie. Zaktualizowany Statut został udostępniony na GitHubie jako nowy branch "harnaś", a jego najważniejsze zmiany to:

* zachowanie spójnej kodyfikacji w nazwie Stowarzyszenia i Zarządu,
* usunięcie celu, brzmiącego jak sposób realizacji celu,
* usunięcie błędów logicznych oraz artykułów duplikujących bądź zaprzeczających treść innych artykułów,
* usunięcie całego rozdziału poświęconego Grupom i Kołom,
* doprecyzowanie członkostwa, obowiązków i praw wszystkich członków,
* doprecyzowanie sposobu głosowania Walnego Zebrania Członków,
* doprecyzowanie roli oraz częstotliwości zebrań sprawozdawczych i spotkań sprawozdawczo-wyborczych.

Dokumenty zostały wysłane do KRS pocztą w piątek 22 listopada 2013 r.

Z uwagi na wprowadzone zmiany w Statucie po spotkaniu założycielskim, aby pozostać w zgodzie z literą prawa, Zarząd **jednogłośnie podjął decyzję** o zebraniu od wszystkich uczestników spotkania założycielskiego oświadczenia w wersji elektronicznej (na adres plpug@python.org).

Jeśli uczestnik **zgadza się** na wprowadzone zmiany, wysyła wiadomość o treści::

    Wyrażam zgodę na wprowadzone przez Komitet Założycielski aktualizacje w
    dniach 21-22 listopada 2013 r. w Statucie Stowarzyszenia Polska Grupa
    Użytkowników Pythona, który obecnie mieści się pod adresem
    https://github.com/plpug/plpug-statut/blob/harna%C5%9B/PLPUG-Statut.rst
    oraz akceptuję formę w jakiej dowiedziałem się o zmianach treści w dokumentacji,
    wymaganej do rejestracji Stowarzyszenia w KRS.

    Potwierdzam prawdziwość podanych danych osobowych.

Jeśli uczestnik **nie zgadza** się na wprowadzone zmiany, wysyła wiadomość o treści::

    Nie wyrażam zgody na wprowadzone przez Komitet Założycielski aktualizacje w
    dniach 21-22 listopada 2013 r. w Statucie Stowarzyszenia Polska Grupa
    Użytkowników Pythona, który obecnie mieści się pod adresem
    https://github.com/plpug/plpug-statut/blob/harna%C5%9B/PLPUG-Statut.rst
    oraz nie akceptuję formy w jakiej dowiedziałem się o zmianach treści w dokumentacji,
    wymaganej do rejestracji Stowarzyszenia w KRS.

    Potwierdzam prawdziwość podanych danych osobowych.

Termin zbierania oświadczeń upływa w dniu 12 grudnia 2013 r.

PyCon PL 2014
-------------

W czasie spotkania dyskutowano na temat przyszłorocznej edycji PyCon PL oraz propozycji przedłożonej przez zespół:

* Ola Sitarska
* Piotr Betkier
* Przemek Lewandowski
* Konrad Hałas

w dniu 27 listopada 2013 r. na grupie dyskusyjnej plpug@python.org w wątku *[PLPUG] PyCon PL 2014 - wizja organizacji*.

Postanowiono, iż rezerwacja Orlego Gniazda zostanie wstrzymana do dnia 12 grudnia 2013 r., w tym czasie Konrad Hałas wraz z jego zespołem dopracuje propozycję.

Zarząd **jednogłośnie podjął decyzję** o zaproszeniu:

* Ola Sitarska
* Piotr Betkier
* Przemek Lewandowski

na następne spotkanie Zarządu w celu omówienia propozycji organizacji PyCon PL 2014.

Podział ról - Media społecznościowe
-----------------------------------

Zarząd **jednogłośnie podjął decyzje** o przyznaniu praw administratora, oraz przydzielenie **Łukaszowi Olesiowi** roli osoby odpowiedzialnej za dystrybucję informacji na kanałach "social media" (Facebook, Twitter, Google Plus, YouTube).

Uprawnienia i rola zostały przydzielone na czas nieokreślony. Nadzór nad social media od strony Zarządu pełnił będzie **Piotr Tynecki**.

Pozostałe tematy
----------------

Zarząd **jednogłośnie przyjął** propozycję Wojtka Matyskiewicz w kwestii udostępnienia subdomeny *pyra.plpug.org*, na której zamieszczane będą informacje o poznańskich spotkaniach pythonowych grup.

Na spotkaniu poruszony został temat Pythona w edukacji, w tym stworzenia zespołu gotowego zająć się tą kwestią. Z uwagi na ograniczony czas spotkania, temat pozostał nierozstrzygnięty.

Na spotkaniu poruszony został również temat e-głosowań/e-rejestracji w ramach/do Stowarzyszenia PLPUG. Wynikiem dyskusji była zgoda Kamila Gałuszka na zebranie najnowszych informacji na temat stosowania takich rozwiązań przez stowarzyszenia, oraz wymogi formalne (w tym zapisy w Statucie) dopuszczające w/w technologie.
